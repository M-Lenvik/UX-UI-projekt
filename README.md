# Kurs: UX/Usability
## Utbildning till Frontend developer på Medieinstitutet
Skapa ett digitalt hjälpmedel som löser ett samhällsproblem. Se uppgiftsbeskrivning nedan.

Skapad av **Marie Lenvik** <br>
https://github.com/M-Lenvik

## Innehållsförteckning
1. [Beskrivning av uppgiften](#beskrivning-av-uppgiften)  
2. [Tekniker som använts](#tekniker-som-använts)  
3. [Uppgift: Lös ett samhällsproblem (gruppuppgift)](#uppgift-lös-ett-samhällsproblem-gruppuppgift)  
   1. [Krav](#krav)  
4. [Lösning](#lösning)
   1. [Valt samhällsproblem](#valt-samhällsproblem)  
      1. [Tilltänkt kund](#tilltänkt-kund)  
   2. [User Research](#user-research)  
      1. [Enkätundersökning och dataanalys](#enkätundersökning-och-dataanalys)  
      2. [Persona](#persona)  
      3. [Idégenerering & Prototyp](#idégenerering--prototyp) 
   3. [UX och Användbarhet](#ux-och-användbarhet)  
      1. [Validering & Användbarhetstester](#validering--användbarhetstester)  
   4. [Resultat](#resultat)  
5. [Demovideo](#demovideo)  
6. [Slutbetyg](#slutbetyg)


## Beskrivning av uppgiften
Under tre veckor gavs en snabb, men samtidigt gedigen sammanfattning av UX/UI design och hur man arbetar användarcentrerat.<br>
Uppgiften var att i grupp designa en lösning på ett samhällsproblem.


## Tekniker som använts
• ![Figma](https://img.shields.io/badge/figma-%23F24E1E.svg?style=for-the-badge&logo=figma&logoColor=white) <br>
• Flowcharts <br>
• Persona <br>
• Low-fidelity prototyping <br>
• Mid-fidelity prototyyping <br>
• Användbarhetstester <br>

## Uppgift: Lös ett samhällsproblem (gruppuppgift)
**Introduktion till uppgiften** <br>
Ert uppdrag är att innovera kring ett samhällsproblem och presentera en idé som bidrar till en lösning och en lite bättre värld. <br>
Lösningen ska passa in hos en, av er, utvald organisation som tilltänkt kund. Idén ska vara en förlängning, förändring eller en kombination av redan existerande produkter eller tjänster.<br>
Slutmålet är att ni skall presentera er idé och hur ni kommit fram till den


### Krav:
• Lösningen ska bidra till att lösa det samhällsproblem ni valt men även ge nytta för den tilltänkta målgruppen och användaren <br>
• Designförslagen ska baseras på insikter från er user research <br>
• Lösningen ska presenteras med minst en user persona i sin kontext för att kunden ska förstå vem den tänkta användaren är och vad dennes behov är<br>
• Lösningen skall vara i form av en svartvit (mid fidelity) klickbar prototyp av en webbapplikation <br>
• Lösningen ska presenteras tillsammans med ett flödesschema och/eller sitemap <br>
• Lösningen skall vara anpassad för användning i mobilen men även fungera på desktop<br>
• Designen ska vara testad på potentiella användare genom användbarhetstester <br>


## Lösning
### Valt samhällsproblem
Vi i gruppen valde att arbeta utifrån den nya lagen kring textilavfall som trädde i kraft i januari 2025. Vårt projekt syftar till att utveckla en digital lösning för en tilltänkt kund med fokus på att minska konsumtionen av kläder och underlätta återbruk och återvinning. Uppgiften var att identifiera ett specifikt problemområde och ta fram en användarcentrerad designlösning som möter verkliga behov.<br><br>
Vi arbetade enligt Design Thinking-metoden, som innefattar fem faser: Empatisera, Definiera, Idégenerera, Prototypa och Testa. Genom att arbeta iterativt kunde vi anpassa vår design utifrån användarbehov och testresultat. Vi genomförde user research, prototypframtagning och användartester för att säkerställa en funktionell och intuitiv lösning.<br><br>

**Brainstorming**<br>
![Brainstorming](https://github.com/user-attachments/assets/c7e52384-acb2-4ae4-b868-1af0bd73633c)<br>

#### Tilltänkt kund
Den tilltänkta kunden som vi valde är Naturskyddsföreningen, eftersom vår tjänst kan stödja deras arbete för att minska konsumtionen av kläder och främja en mer hållbar textilanvändning. Genom att integrera vår lösning på deras plattform för hållbar konsumtion kan vi hjälpa människor att göra mer medvetna val kring sina kläder.

### User Research
#### Enkätundersökning och dataanalys
För att förstå människors beteenden kring klädkonsumtion genomförde vi en enkät, som vi spred via sociala medier. Vi analyserade enkätsvaren med hjälp av affinitetsdiagram, där vi skrev ned insikter och observationer i FigJam och grupperade dem efter teman. Detta hjälpte oss att identifiera mönster i användarnas beteenden och vanliga hinder för textilåtervinning.<br><br>
**Enkätundersökning**<br>
![Enkätundersökning](https://github.com/user-attachments/assets/ec61cd51-43e6-475f-838f-f58d66855df9)<br>

#### Persona
Vår primära persona, Alice Karlsson, är en 16-årig hästintresserad tjej från en förort till Stockholm. Hon vill spara pengar och minska sin miljöpåverkan, men har begränsad tid att söka information. För att möta hennes behov skapade vi en guide som samlar information om återbruk och reparation av textilier i hennes närområde samt praktiska tips för att ta hand om befintliga plagg.<br><br>
**Persona**<br>
![Personas](https://github.com/user-attachments/assets/ae7b7332-c569-4c2c-9b02-8ec61db432f1)<br>

#### Idégenerering & Prototyp
Vi utvecklade individuella flowcharts för att visualisera olika användarflöden. Flowcharts är en viktig metod för att skapa en logisk och effektiv användarresa. Vi valde att kombinera de bästa delarna från varje flowchart till en gemensam lösning. Detta tydliggjorde användarflödet och identifierade möjligheter till genvägar för vana användare.<br><br>
**Flowchart**<br>
![Flowchart](https://github.com/user-attachments/assets/77c95e1d-f03b-498a-aaf5-a7a4b0210c39)<br>
Därefter skapade vi low fidelity wireframes för att identifiera brister och förbättringsmöjligheter. Vi presenterade och utvärderade varandras mid fidelity-prototyper och kombinerade de bästa idéerna till en gemensam lösning. Vi definierade även användarens frågor och vilken information som skulle presenteras för att motivera återbruk. Slutligen hade vi en mid fidelity-prototyp redo för användbarhetstester.<br><br>
**Mid-fidelity prototyp**<br>
![Mid fidelity prototyp](https://github.com/user-attachments/assets/062737ef-c278-460b-8f5b-c2499d672899)<br>

### UX och Användbarhet
När vi designade vår prototyp följde vi Jakob Nielsens 10 usability heuristics. Vi fokuserade särskilt på:<br>
•	Match between system and the real world – Vi använde tydliga ord och koncept som speglar hur användare är vana att kommunicera kring återbruk och återvinning.<br>
•	User control and freedom – Vi lade in en tydlig "backa"-funktion för att användaren enkelt ska kunna backa i processen.<br>
•	Consistency and standards – Menyn placerades högst upp till höger och hem-knappen högst upp till vänster, i linje med etablerade designkonventioner. Detta bygger på igenkänning, minskar den kognitiva belastningen och förbättrar användbarheten.<br>
•	Aesthetic and minimalist design – Vi undvek överflödiga element och följde gestaltlagarna, såsom närhetslagen (element som hör ihop placeras nära varandra) och likhetslagen (vi grupperade liknande element för att skapa en logisk layout).<br>
•	Flexibility and efficiency of use – Vi skapade genvägar för den vane användaren att direkt gå till olika sidor, men gav även nybörjaren alternativ att följa en enkel, vägledd process.

#### Validering & Användbarhetstester
Vi genomförde användbarhetstester med tänka-högt-metoden. Testpersonerna utförde uppgifter samtidigt som de berättade vad de tänkte, vilket gjorde det möjligt att förstå deras resonemang och identifiera eventuella problem. För att minska prestationsångest informerades testpersonerna om att det var prototypen och inte de själva som testades. Genom observation kunde vi identifiera frustrationsmoment och förvirring i användarupplevelsen. Efter testerna analyserade vi resultaten och genomförde designförbättringar.<br><br>
**Användbarhetstester**<br>
![Användbarhetstester](https://github.com/user-attachments/assets/29a12ee5-468b-48b1-9dc1-fcb57782995b)<br>

### Resultat
Projektet resulterade i en digital lösning som hjälper unga att göra hållbara val kring klädkonsumtion. Med en ja/nej-struktur guidar tjänsten användare till reparation, återbruk, donation eller återvinning, vilket förlänger plaggens livslängd och minskar textilavfall. Designen är anpassad för ungdomar och kan användas av organisationer som Naturskyddsföreningen för att främja hållbar konsumtion. <br>
Genom att kombinera UX-metoder såsom enkäter, affinitetsdiagram, personas, flowcharts, wireframes, prototyper och användbarhetstester har vi skapat en lösning som bygger på verkliga användarbehov och som iterativt kan förbättras genom testning.

### Demovideo:
https://github.com/user-attachments/assets/d944d229-091c-4ce0-bfa2-a6e887fe420e

## Slutbetyg
![Betyg UX-UI helhet](https://github.com/user-attachments/assets/03d695e3-bda2-4b58-9f40-fc6329264727)
